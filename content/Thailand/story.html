<h1>Landia Tajów</h1>

<p>To był pierwszy kraj w którym zdałem sobie sprawę jak dużo tracę poruszając się po turystycznych ścieżkach. </p>

<p>Tajlandia Tajlandia Tajlandia. Tajlandia jest ciekawym krajem, bo jest inna niż Europa. Podobnie zresztą jak cała Azja Południowo Wschodnia. </p>

<p>Tajlandia jest doskonale przygotowana na podjęcie zachodniego turysty. W rozsądnej cenie potrafi spełnić każde niefantazyjne i niewyrafinowane zachodnie oczekiwanie poczynając od sexturystyki, przechodząc przez drinki znane choćby z filmów o tajnym agencie jej królewskiej mości, na serwowaniu hamburgerów z colą i heinekenem kończąc. </p>

<p>Im bardziej zapuszczałem się W mniej uczęszczane przez turystów miejsca w Bangkoku tym bardziej przekonywałem się jak bardzo byłem oszukiwany w kurortach i na świecących neonami ulicach. Oczekiwałem rzeczywistości, chciałem doświadczyć życia jakiemu czoła stawia przeciętny taj. Chciałem zobaczyć jak to miasto wygląda odarte ze złudzeń dlatego długo spacerowałem i po cichu chadzałem ciemnymi uliczkami. </p>

<p>Smród, brud, walające się śmieci, chaos na drogach a pośród tego wszystkiego kapliczka z tajskim Buddhą. Oni tutaj nie udają przed sobą że coś jest dobrze jeżeli tak nie jest. To zachodni turysta ma widzieć ładne buzie ładnych dziewczyn Z trzema stanikami powiększających co się da, które próbują zarobić na życie Nie mając często innych perspektyw. To tutaj biały turysta ma się czuć jak król mogąc sobie pozwolić na piwo w barze w większe niż tam skąd pochodzi. I wszystko ma być ładne i estetyczne. </p>

<p>Ale za kulisami nikt nie oszukuje bo i nie ma kogo. Jedzenie w zaśmierdłej, przydrożnej Knajpie, którą spotkać mogę co 100 metrów, jest tanie a oryginalne. Gdziekolwiek poszedłem tam spotykałem się z daniami Nie znanymi mi wcześniej. Wszystko było przesadnie ostre a jednocześnie smaczne. Nauczyłem się zabierać ze sobą Chusteczki higieniczne w dużych ilościach by mieć pewność że nawet i pół godziny po jedzeniu wyciskającym mi litry łez z oczu będę mógł opróżnić swój zatkany nos. Jedzenie na ulicy dawało mi pretekst do tego by się zatrzymać I rozejrzeć po współbiesiadujących przy koślawych, krzywych, metalowych stolikach na chwiejących się stołkach rozstawionych na dziurawym, wąskim chodniku gdzie trudno było znaleźć płytę brukową, która byłaby w 1 kawałku. Hałas samochodów przejeżdżających 20 cm od mojego siedzenia czynił atmosferę tego miejsca. Brud spalin i kurz osadzał się na dolnej części elewacji budynków czyniąc wyraźne, ciemne Smugi od lewej do prawej krawędzi ściany. Wszędobylski brud, dziury w asfalcie wypełniające się wodą podczas deszczu i krawężniki powyżej kostki czyniły obraz niezwykle wymagającego środowiska dla pojazdów mechanicznych a ciasne chodniki z nisko zwisającymi kablami wysokiego napięcia - obraz niezwykle wymagającego środowiska dla piechura, który i tak okazyjnie był spychany jeszcze bardziej na bok przez przejeżdżający skuter korzystający z faktu, że chodnik, w przeciwieństwie do drogi, aż tak zatłoczony nie jest.</p>

<p>I w tym wszystkim znajdywałem fascynację. I siedząc i patrząc na na życie na ulicy Nie mogłem się napatrzeć. Nie mogłem się nasycić ludźmi, którzy sprawiali wrażenie jakby wszystko było tymczasowe. Chodzili w klapkach, koszulkach - choć czasem bez, krótkich spodenkach I czuli się z tym bardzo dobrze. Mówili w języku, którego nie rozumiałem i w alfabecie, którego nie znałem. Ale przez to że cała ta charakterystyka rzeczywistości w której się znalazłem była dla mnie tak nowa i tak niepoznana miałem ochotę zacząć się uczyć tego języka tu i teraz mając przeświadczenie że jest to 1. krok do zrozumienia tutejszej kultury.</p>

<p>Przyglądałem się ludziom a oni byli fascynujący. Miałem ochotę patrzeć im w twarz, godzinami badać ich mimikę, wiązać stany emocjonalne Z ich zachowaniem, próbować wyestymować ich porywczość i charakter. Próbowałem stworzyć w swojej głowie obrazy twarzy, którym mógłbym nadać dane cechy osobowości. Ich, w większości ciemnej karnacji, twarze rozświetlone były świetlówkami Z ulicznych jadłodajni. Życie nocne jest bujne i aktywne. Przez to że jest to klimat tropikalny w dzień powietrze jest lepkie i wilgotne a wraz Z wieczorną bryzą ludzie odżywają I głodnieją.</p>

<p>Docierałem do miejsc gdzie język angielski przestawał być językiem międzynarodowym. Gdzie wskazanie palcem określa chęć zakupu a ilość wyprostowanych palców w dłoni - cenę. Każdy sterczący palec oznaczał 10 Bahtów. Słaba wartość waluty powoduje, że Satang odszedł w zapomnienie.</p>
